Cando se prende un ordenador cárgase parte do kernel do sistema
operativo en memoria. Espértase ó ordenador para que recoñeza á CPU, a
memoria, as unidades de disco e calquera outro dispositivo conectado
sexa o teclado, o rato ou a impresora. Verifícase que no existan erros
de conexión e que todos os dispositivos estean preparados para traballar
axeitadamente. A este primeiro diagnóstico chámaselle POST.\

<span>O autodiagnóstico POST prodúcese …</span>

1.  cando apagamos o ordenador

2.  cando prendemos o ordenador

3.  despois da execución do software

4.  cada vez que se usa o sistema operativo

<span>O autodiagnóstico POST confirma …</span>

1.  que o rato está ben conectado

2.  que hai un disco duro instalado

3.  que están inseridos os módulos de memoria

4.  todas as respostas son correctas

Tras o arranque do ordenador o sistema operativo cárgase en memoria e
permanece alí. O usuario xa pode interacionar con el para acceder ós
recursos da máquina grazas a que actúa en segundo plano. Só deixa de
executarse cando se apaga a máquina.

<span>Un sistema operativo finaliza …</span>

1.  cando se executa o primeiro programa

2.  tras o diagnóstico POST

3.  cando apagamos o ordenador

<span> En canto o S.O. está en memoria …</span>

1.  deixa de executarse tras monitorizar que todo funciona ben

2.  mantense en segundo plano

3.  sale de memoria para que se execute o programa do usuario

Actuando en segundo plano o sistema operativo mantén unhas táboas que
lle permiten saber os recursos que están libres. A asignación de
recursos realízase segundo a dispoñibilidade dos mesmos e a prioridade
dos programas, debéndose resolver os conflitos que aparecen polas
peticións simultáneas. Especial mención reviste a recuperación dos
recursos cando os programas xa non os precisan. Unha mala recuperación
de recursos pode facer que o SO considere que xa non lle queda memoria
dispoñible cando, en realidade, si a ten.

Os servizos que ofrece o sistema operativo adóitanse agrupar segundo a
súa funcionalidade en varios compoñentes a través dunha interface de
chamadas ao sistema. Os programas poderán elixir sobre que servizo
queren executar, pero non poderán misturar varios servizos á vez. Na
figura \[servizos\] podemos ver un esquema dos servizos que ofrece o
sistema operativo.\

![Esquema das funcións dun sistema operativo](./debuxos/unid.png "fig:")
\[servizos\]

<span>O servizo que remata un proceso é …</span>

1.  xestor de procesos

2.  xestor de memoria

3.  xestor de E/S

<span> Se o micrófono non está conectado esta información manéxaa
…</span>

1.  xestor de procesos

2.  xestor de memoria

3.  xestor de E/S

<span> A capa máis cercana ó hardware é …</span>

1.  kernel

2.  software

3.  malware

<span> As API situaríanse na capa de …</span>

1.  usuarios

2.  xestión de arquivos

3.  ningunha é correcta

Hoxe en día un sistema operativo é un software moi complexo que permite
que o hardware sexa *transparente* para un programador, é dicir, non hai
que se preocupar da marca do escáner se queremos obter unha imaxe na
pantalla. Salvo cando se programa a moi baixo nivel (con instrucións en
código máquina) o resto dos programas poden executarse para o hardware
de calquera máquina na que estea instalado o mesmo sistema operativo. O
sistema operativo é xa que logo o organizador e o xestor de todo o que
se fai: o obxectivo é facilitar o uso do ordenador.

<span> Un programa feito para Windows …</span>

1.  non se pode executar nun Linux

2.  non se pode executar no MacOS

3.  todas as respostas son correctas

<span> Se algo é *transparente* ó usuario significa …</span>

1.  que o usuario debe estar informado do que fai ese hardware

2.  que o usuario ten que se executar un programa especial para que se
    vexa

3.  que o usuario non se ten que preocupar

Os sistemas operativos actuais teñen encomendadas moitas misións, moitas
son familiares para nós e seguro que todos as usamos a cotío:

Simplificar a relación co usuario:

:   Sexa cunha interfaz modo texto ou modo gráfico.

Controlar a execución dos programas: 

:   Aceptar os traballos, administrar o xeito no que se realizan,
    asignar recursos e finalízalos cando cómpra.

Xestionar os sistemas de arquivo:

:   manter a lista de arquivos do disco e favorecer a súa organización
    (por exemplo en directorios) e a súa manipulación (creación,
    modificación, eliminación, etc)

Administrar periféricos:

:   Coordinar e organizar os dispositivos conectados ó ordenador. Con
    que eu faga `Arquivo/Imprimir` podo pasar a papel os meus documentos
    sen preocuparme do funcionamento dos rodillos da impresora.

<span>Para interacionar cun sistema operativo podo usar …</span>

1.  modo texto

2.  GUI

3.  entorno gráfico

4.  todas as respostas son correctas

<span>As chamadas ó sistema …</span>

1.  son ficheiros de audio

2.  son un entorno gráfico

3.  son funcións tipo API

4.  todas as respostas son correctas

Outras funcións teñen un carácter máis técnico e serán as que
traballaremos máis polo miúdo:

Xestión de permisos e usuarios:

:   Adxudica permisos de acceso e evita que as accións dun usuario
    afecten ó traballo que fai outro. Ou que un usuario cotillee nos
    documentos de outro sen permiso.

Control de concurrencia:

:   Establece prioridades cando se precise usar un recurso. Se varios
    programas teñen que usar o procesador non pode ser que o usen todos
    á vez e que se mesturen os datos.

Administración de memoria:

:   Asigna posicións de memoria e xestiona o seu uso. Non necesito
    preocuparme das posicións de memoria que estou ocupando.

Control de seguridade:

:   Garantiza que a información se almacene dun xeito seguro. Uns datos
    non poden pisar ós outros.

Apoio a programas:

:   permitindo o uso de servizo dispoñibles ou chamadas ó sistema.

Control de erros:

:   Xestiona os erros de hardware e a perda de datos.

<span>O sistema operativo ten coma función …</span>

1.  xestionar os recursos da computadora

2.  executar servizos para os programas

3.  todas as respostas son correctas

<span>O sistema operativo ten coma función …</span>

1.  executar mandatos de usuarios

2.  executar servizos para os programas

3.  todas as respostas son correctas

<span>O sistema operativo ten coma función …</span>

1.  xestionar os recursos da computadora

2.  executar mandatos de usuarios

3.  executar servizos para os programas

4.  todas as respostas son correctas

<span>r</span><span>0.5</span>

![image](./debuxos/capas.png)

\[capas\]

Nos anos corenta cando se comezaron a construír ordenadores os
programadores tiñan que ter en conta as peculiaridades do equipo co que
traballaban. Non era o mesmo programar para un procesador ou para outro,
as instrucións tiñan que indicar por exemplo o espacio de memoria que se
ía usar. Co paso do tempo foron decatándose de que era mellor ter un
software que se ocupara dos detalles de máquina e que o programador
poidera executar o seu código en calquera equipo. Precisaban un software
que se encargara dos detalles concretos do ordenador: do espacio libre
en memoria, das instrucións que variaban dun procesador a outro, de
verificar se todo funcionaba correctamente,... Paseniño foise creando
ese software que permite ó programador ocuparse do seu cálculo ou do seu
algoritmo sen ter que preocuparse en que parte da memoria se executa ou
cal é o procesador que lle está resolvendo as súas contas.

Un sistema operativo é ese conxunto de programas que actúan coma
intermediario entre o usuario e o hardware do ordenador. Na figura
\[capas\] vemos como o sistema operativo sitúase facendo de
intermediario entre os dispositivos físicos e as aplicacións de
usuario.\

<span>Un sistema operativo é …</span>

1.  hardware

2.  software

3.  malware

<span>Os que xestionan o hardware son …</span>

1.  drivers

2.  terminais

3.  sistemas operativos

Se por calquera razón un programa precisa o uso do hardware directamente
pódese inserir unhas liñas de código para acceder a funcións concretas
que se denominan *chamadas ó sistema*. Son os fabricantes os que
proporcionan esa información en bibliotecas chamadas API. Se quero
programar un videoxogo pode ser que teña que acceder á API de Windows e
empregar as funcións que me proporciona Microsoft. En principio a
relación co hardware só é responsabilidade do sistema operativo.

Para que o programador non se teña que ocupar dos detalles do hardware e
non se poda estragar nada, a maioría das computadoras teñen dous modos
de operación: modo kernel e modo usuario.

-   O sistema operativo é a peza fundamental do software e execútase en
    modo kernel (ou modo supervisor). Neste modo tense acceso completo a
    todo o hardware e pódese executar calquera instrución que a máquina
    sexa capaz.

-   O resto do software execútase en modo usuario: só un subconxunto de
    instrucións están permitidas. Están prohibidas para os programas que
    se executan neste modo as que afectan especialmento ó control da
    máquina ou as que se encargan da entrada e saída de información

<span>O sistema operativo execútase en modo …</span>

-   hardware

-   usuario

-   supervisor

<span>As instrucións que pode executar un sistema operativo son …</span>

1.  só as funcións do modo aplicación

2.  calquera das instrucións da máquina

3.  un subconxunto das instrucións da máquina

<span>O modo usuario pode executar …</span>

1.  só as funcións do modo aplicación

2.  calquera das instrucións da máquina

3.  un subconxunto das instrucións da máquina

<span>O modo usuario ten prohibido executar …</span>

1.  as instrucións de control da máquina

2.  as instrucións de entrada/ saída

3.  todas as respostas son correctas

Un proceso é un programa en execución. Cada proceso componse do código
que se executa e a correspondente estructura de datos. Ambos estarán
cargados en memoria e terán uns recursos asignados: espacio en memoria,
uso da CPU, etc. O sistema operativo é o encargado de controlar a
execución.\

<span>Un proceso é …</span>

1.  un programa almacenado en memoria

2.  un ficheiro de datos

3.  un programa que se está executando

4.  ningunha das respostas é correcta

<span>Un proceso está formado por …</span>

1.  o código que se executou

2.  os datos que precisa para a súa execución

3.  as anteriores respostas son correctas

4.  ningunha das respostas é correcta

<span>Quen controla a execución dun proceso é …</span>

1.  a memoria

2.  a CPU

3.  os recursos de hardware cando se solicitan

4.  ningunha das respostas é correcta

<span>Quen asigna os recursos que precisa un proceso é …</span>

1.  a memoria

2.  o sistema operativo

3.  os recursos de hardware cando se solicitan

4.  ningunha das respostas é correcta

<span>Cando se executa un proceso …</span>

1.  permanece en memoria

2.  permanece no sistema operativo

3.  os recursos de hardware quedan bloqueados

4.  ningunha das respostas é correcta

<span>O responsable da finalización dun proceso é …</span>

1.  a memoria

2.  a CPU

3.  o sistema operativo

4.  ningunha das respostas é correcta

O contido da estructura de datos dun proceso que permite controlar todos
os aspectos da súa execución é:

Estado actual do proceso:

:   Pode estar en execución, agardando, parado,..

Identificación:

:   Os procesos teñen cadanseu PID ou sexa un número que permite que o
    sistema operativo poda identificalo.

Prioridade:

:   Número que indica a vez para a súa execución. O que teña maior
    prioridade dos que están agardando executarase antes.

Zona de memoria:

:   Cada proceso ten reservado un espacio en memoria que non pode ser
    ocupado por outros procesos.

Recursos asociados:

:   Un proceso ten necesidades propias que ten que coñecer o sistema
    operativo, por exemplo o acceso a un ficheiro determinado.

<span> A estructura de datos dun proceso …</span>

1.  controla os datos que necesita o programa

2.  contén información do proceso

3.  é unha lista do hardware disponible e conectado

<span> A estructura de datos dun proceso está …</span>

1.  almacenada no disco duro

2.  en memoria dende que se encende o ordenador

3.  en memoria mentres estea o proceso en memoria

<span> A prioridade dun proceso é …</span>

1.  unha palabra

2.  unha función

3.  un número

<span> Un proceso pode …</span>

1.  instalarse nunha posición de memoria ocupada

2.  solapar outro proceso se está agardando un recurso

3.  ocuupar posicións de memoria libres

<span> O PID ten que ver con …</span>

1.  identificación do hardware

2.  identificación do software

3.  distinguir procesos

<span> hardware …</span>

1.  drivers

2.  terminais

3.  sistemas

Un proceso pódese crear, executar, poñelo en espera ou matalo. Existen
uns procesos que se crean no arranque do sistema eqeu permanecen en
segundo plano e son os que están pendentes do correo electrónico, de que
se imprima correctamente ou de avisar de eventos da axenda. Estes
procesos en Linux chámanse *demos*. Se quixéramos crear a man un proceso
neste sistema operativo temos o comando `fork` e para monitorizar os
procesos que se están executando usaremos `top, ps`. Se queremos rematar
un proceso empregaremos `kill` indicando o PID. Moito olliño con facelo
sen estar seguros do que facemos.\

<span> Se quero ver en tempo real os procesos que está executando o meu
Linux debo usar …</span>

1.  o comando `xeyes`

2.  o comando `cal`

3.  o comando `top`

4.  calquera dos comandos anteriores é válido

<span> Se quero rematar un proceso debo usar o comando…</span>

1.  `xeyes`

2.  `kill`

3.  `man`

4.  calquera dos comandos anteriores é válido

Cada proceso ocupa un espazo propio en memoria. Con frecuencia é
conveniente ter varios fíos de control no mesmo espazo de direccións de
memoria que comparten os datos e que se executan á vez. Desenvolvemos
así varias actividades conxuntamente e algunhas pódense bloquear sen
necesidade de bloquear todo o proceso. Descompoñer unha aplicación en
varios fíos que se executan casi en paralelo mellor a eficiencia do
sistema. Por exemplo se temos varios procesadores cada un podería
executar un fío sen ter que agardar que se execute un tras outro.\

<span> Os fíos dun proceso …</span>

1.  teñen cadanseu espazo de memoria

2.  comparten espazo de memoria

3.  non usan memoria, execútanse directamente

<span> Usando fíos …</span>

1.  melloramos a rapidez dun programa

2.  obtemos un certo paralelismo

3.  todas as respostas son correctas
